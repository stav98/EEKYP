# EEKYP
Αποθετήριο με οδηγίες κατασκευής, πηγαίο κώδικα και σχέδια για το έργο <b>"Εξοικονόμηση Ενέργειας και Υδάτινων Πόρων στο δημόσιο σχολείο"</b><br>
**Ομάδα:** ........ <br/>
**Σχολείο:** 1ο ΕΠΑ.Λ. Πρέβεζας - Ε.Κ. Πρέβεζας (2024-25)<br/>
**Τίτλος έργου:** Εξοικονόμηση Ενέργειας και Υδάτινων Πόρων στο δημόσιο σχολείο<br/> 

<b>Τελευταία ενημέρωση 22-1-2025</b>

Περιγραφή έργου - Στόχοι
========================
Η ομάδα μας στα πλαίσια του <a href="https://openedtech.ellak.gr/">7ου Πανελλήνιου Διαγωνισμού Ανοιχτών Τεχνολογιών στην Εκπαίδευση</a> ο οποίος διοργανώνεται από τον <a href="https://eellak.ellak.gr/">ΕΕΛΛΑΚ</a> και με θεματική ενότητα <b>"Ανοιχτή Σχεδίαση για έναν Άμεσο Δημόσιο Χώρο"</b> πρόκειται να υλοποιήσει ένα σύστημα εποπτείας και διαχείρησης ενέργειας και νερού για το σχολείο μας. Το σύστημα θα τοποθετηθεί στους χώρους του εργαστηριακού κέντρου (Ε.Κ.) και θα λειτουργήσει σε μικρή κλίμακα. 

Συγκεκριμένα το σύστημα θα δομηθεί στους τέσσερεις ακόλουθους άξονες:

<H3>Α. Εξοικονόμηση νερού</H3>
Θα σχεδιάσουμε και θα κατασκευάσουμε μονάδα αυτόματου ποτίσματος με αισθητήρες υγρασίας και θερμοκρασίας στην ρίζα των φυτών ώστε να ποτίζονται αυτόματα μόνο όταν είναι απαραίτητο. Θα κατασκευάσουμε τουλάχιστον δύο μονάδες οι οποίες θα τοποθετηθούν στον κήπο του σχολείου. Οι μονάδες αυτές θα επικοινωνούν μέσω διαδικτύου με το κεντρικό σύστημα διαχείρησης.

<H3>Β. Εξοικονόμηση ενέργειας</H3>
Θα σχεδιάσουμε και θα κατασκευάσουμε μονάδα εποπτείας και ελέγχου σε μια γραμμή φωτισμού για τον κήπο του σχολείου. Η μονάδα θα μετράει συνεχώς την κατανάλωση ενέργειας της γραμμής και θα ανάβει μόνο τα απαραίτητα φώτα ανάλογα με το φως ημέρας. Η μονάδα θα επικοινωνεί μέσω διαδικτύου με το κεντρικό σύστημα διαχείρισης.

<H3>Γ. Μετεωρολογικός σταθμός</H3>
Θα σχεδιάσουμε έναν μετεωρολογικό σταθμό ο οποίος θα επικοινωνεί μέσω διαδικτύου με τον κεντρικό σύστημα διαχείρισης ώστε τα δεδομένα να χρησιμοποιούνται από τις προηγούμενες μονάδες. Τα περισσότερα όργανα του μετεωρολογικού σταθμού θα τα κατασκευάσουμε στον εκτυπωτή 3D του σχολείου.

<H3>Δ. Κεντρικό σύστημα διαχείρισης</H3>
Αυτό θα είναι το σύστημα συλλογής και καταγραφής δεδομένων από τις προηγούμενες μονάδες. Θα υλοποιηθεί με το λογισμικό ανοιχτού κώδικα Node RED το οποίο θα εγκατασταθεί σε έναν διακομιστή του σχολείου μας. 


Είμαστε μαθητές του τομέα πληροφορικής και ηλεκτρολογίας του 1ου ΕΠΑ.Λ. Πρέβεζας. Το έργο πρόκειται να υλοποιηθεί στα εργαστήρια του Ε.Κ. Πρέβεζας εκτός διδακτικού ωραρίου.

